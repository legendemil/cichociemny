<div class="article-text">
    <img src="img/img/sm/img8.jpg" alt="Po raz drugi na Syberii
">
    NKWD stosuje skuteczniejsze metody od Gestapo. W czerwcu 1945r. radiostacja Romana Wiszniowskiego zostaje zdekonspirowana. Rozwścieczone NKWD, żeby zlikwidować radiostację, nie waha się zgarniać całe wsie czy dzielnice miast. Nasz bohater trafia ponownie do rosyjskiej niewoli. Jest bity, torturowany, gdyż według mniemania Sowietów przez niego dotrą do dowódcy oddziału łączności radiowej. Na swoje szczęście Roman nie przyznał się, że to właśnie jemu podlega cały oddział. Tortury się kończą, kiedy z innych źródeł NKWD pozyskało informację, że to on jest tym, którego szukają. Zostaje skazany na 20 lat katorgi. 
Sowieci próbują zmusić go jeszcze do współpracy na wiele różnych sposobów. Do najciekawszych należy symulacja strzału katyńskiego w tył głowy. Wiszniowski, znów drwiąc z Rosjan, znów trafia do Workuty. Wtedy właśnie pisze swoje wiersze wyrażające tęsknotę za krajem oraz ukazujące jego romantyczną duszę.
   
    <article class='poem'>
        <h4 class='poem__header'>Spraw o Dobry Boże</h4>
        <p class='poem__text'>
            Spraw o Dobry Boże,<br>
            bym będąc kiedyś na rozstaju dróg<br>
            przy polskiej stanął, przydrożnej kaplicy<br>
            a pył strzepnąwszy ze strudzonych nóg<br>
            ze łzami dziękował Bożej Dziewicy<br>
            za powrót do Kraju, opiekę i zdrowie.<br>
            Bym tuląc ustami skibę ojczystą<br>
            wypłakał wszystko, czego w ludzkiej mowie<br>
            nie powiem nawet poezja kwiecistą.<br>
        </p>        
        <p class='poem__text'>
            Pozwól mi jeszcze ujrzeć polskie chaty,<br>
            wielkomiejskie domy, gmachy i fabryki,<br>
            ziemi rodzimej różnobarwne płaty,<br>
            lasy doliny i górskie strumyki.<br>
            Pozwól mi w zespole<br>
            bliskich dusz i bratnich<br>
            w ukochanym kole<br>
            dożyć chwil ostatnich.<br>
        </p>
        <p class='poem__text'>
            Spraw, bym klęcząc w Twoim kościele<br>
            o dłonie oparłszy znękaną głowę<br>
            usłyszał modlitw dziękczynnych wiele<br>
            i polską wokół, szeptaną mowę<br>
            Bym Ciebie ujrzał w ręku kapłana<br>
            zstępującego z ołtarza -<br>
            Ciebie, Boga mego i Pana,<br>
            idącego do mnie - marność i nędzarza.<br>
        </p>
        <p class='poem__text'>
            Spraw o Dobry Panie,<br>
            bym w okresie starości<br>
            na ojczystym łanie<br>
            swoje złożył kości. <br>
            By na mej mogile<br>
            stanął krzyż drewniany<br>
            a w rocznicy chwile<br>
            ktoś bliski, kochany<br>
            przychodząc na moją<br>
            ostoję wśród cienia,<br>
            złożył na niej swoją<br>
            wiązankę wspomnienia!<br>
        </p>
    </article>

</div>

<link href="https://fonts.googleapis.com/css?family=Caveat" rel="stylesheet">