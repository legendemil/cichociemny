<div class="article-text">
 <img src="img/img/sm/img5.jpg" alt="Szkolenie spadochronowe i specjalistyczne">
   Roman Wiszniowski rozpoczyna naukę w podchorążówce. Wreszcie otrzymuje swój wymarzony mundur. Dalej jest harcerzem. Należy tu wspomnieć, że podczas służby w armii gen. Andersa, Roman czynnie organizował drużyny harcerskie i pilnie je kształcił, jak najlepiej umiał. Ciągle na swym mundurze z dumą nosi Krzyż Harcerski. Zgłasza się do cichociemnych. Harcerskie sprawności, takie jak: „Leśni ludzie”, „Trzy pióra”, są pomocne. Wybiera swoje specjalizacje tak, by jak najszybciej wrócić do ojczyzny. Kursy trwają w nieskończoność, jedne się zaczynają, na inne trzeba czekać. Zostaje przeszkolony w zakresie łączności i dywersji.
</div>