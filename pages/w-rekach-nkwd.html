<div class="article-text">
    Z początkiem grudnia 1939 roku Drużynowy wraz z grupą oficerów usiłuje przedostać się do Wojska Polskiego we Francji. Przechodzą przez Tatry. Bielące się śniegiem zbocza gór, niczym szaty Ojców Paulinów na Jasnej Górze, dają nadzieję. Z każdym krokiem byli coraz bliżej swojego celu. Grupa wygnańców, pielgrzymi. Nikt nie spodziewał się zdrady. Winnymi okazali się przewodnicy. Wszystkie kilkuosobowe grupy trafiły w ręce NKWD. Roman Wiszniowski zostaje skazany na pięć lat łagrów.
</div>