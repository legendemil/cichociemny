<div class="article-text">
    Niemcy byli na jego tropie. Po wpadce radiostacji cichociemnego Franciszka Żaka „Mamka”, dowództwo uznaje, że jest „spalony” i zostaje przeniesiony do partyzantki, gdzie zajmuje się łącznością radiową w oddziale „Drąży”, działającego w składzie 14 pułku Ułanów Jazłowieckich Armii Krajowej. Razem z tym oddziałem bierze udział w akcji ”Burza”, w wyniku której AK przy wsparciu radzieckich czołgów wyzwoliła Lwów. Roman Wiszniowski otrzymuje Krzyż Walecznych. Zostaje ranny, próbując uratować radziecki czołg przed miną. Po akcji „Burza” we Lwowie, żołnierze mogli z dumą nosić symbole przynależności do Wojska Polskiego. Trwało to tylko kilka dni. Potem Rosjanie przystępują zdradziecko likwidacji Armii Krajowej, począwszy od aresztowania dowództwa. Służba łączności cały czas pozostała w konspiracji.
</div>