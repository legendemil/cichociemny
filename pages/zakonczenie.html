<div class="article-text">
   Historia Romana Wiszniowskiego nadawałaby się do napisania książki. Byłaby to opowieść, w której jego życie nie raz nie dwa wisiałoby na włosku, pełna byłaby dramatycznych rozdziałów oraz heroicznych, ale i zabawnych epizodów. Życie Romana Wiszniowskiego jest historią bohatera, który nie marzył o sławie czy o bogactwie, jest po prostu historią człowieka kochającego ojczyznę. Jego odznaka spadochronowa (będąca znakiem cichociemnych, zanim w 1945 roku ustanowiono Znak Spadochroniarzy Armii Krajowej), miała zaszczyt ozdobić płaszcz hetmański Matki Boskiej Częstochowskiej na Jasnej Górze.
</div>