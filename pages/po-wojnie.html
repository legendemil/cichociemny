<div class="article-text">
    <img src="img/img/sm/img10.jpg" alt='Zbiórka drużyny „Czerwone Berety” - lata 70-te'>
    Do kraju powraca w 1955 i rok później łączy się z żoną, wraz z nim skazaną na 10 lat. Wraca do działalności harcerskiej, mimo trudności, jakie stwarzał system komunistyczny. Zostaje odsunięty od harcerstwa w latach 50-tych.
    W latach 70-tych założył drużynę harcerską Czerwone Berety przy szkole nr 33 W Lublinie, która rozwinęła się w Związek Drużyn, prowadził krąg Instruktorski "Szaniec", aktywnie działał w komendzie Hufca i Chorągwi Lubelskiej, organizował i prowadził liczne obozy Harcerskie.

    <br>
    <br>   

    <h3><strong>Rozmowa z hm. Stanisławem Janem Dąbrowskim</strong></h3>

    <p><strong>Jakimi harcerzami byli Stefania i Roman Wiszniowscy</strong></p>

    <blockquote>– Byli harcerzami „z krwi i kości” – całym życiem. Będąc dwukrotnie na zesłaniu, harcerski „duch” – jak wielokrotnie wspominali – nie pozwalał im załamywać się, był inspiracją walki o przetrwanie, wiary w lepsze jutro i powrotu do Kraju. Harcerstwo było ich pasją i Jemu podporządkowali swój styl życia. W poszanowaniu wartości wyznawanych i pielęgnowanych przez harcerstwo wychowywali swojego jedynego syna, który wyrósł na prawego obywatela, wzorowego męża i ojca własnej rodziny.</blockquote>

    <p><strong>Jakie, oprócz harcerskich, działania podejmowali podczas swojej służby?</strong></p>

    <blockquote>– Nie byli biernymi uczestnikami życia harcerskiego w swoim środowisku. Byli inspiratorami, założycielami i realizatorami podejmowanych działań. Założyli środowiskową drużynę harcerską „Czerwone Berety”, a następnie Kręg Instruktorski przy Dzielnicowym Domu Kultury „Bronowice”, do którego ściągnęli nie tylko miejscowe młode pokolenie instruktorów, ale też paru instruktorów i instruktorek z przedwojenną przeszłością. Jako pierwsi w lubelskim środowisku harcerskim zorganizowali w 1975 r. obchody 65. rocznicy powstania skautingu, co w tamtych czasach było przedsięwzięciem bardzo odważnym. Uświadomiło to młodym instruktorom, a przypomniało starszym, że ZHP nie powstał w 1944 roku, lecz ma bogatą i piękną historię związaną z walką o wolność i niepodległość Ojczyzny. Kiedy w 1978 r. powstał Krąg Instruktorski „Szaniec”, od razu zrodził się pomysł zorganizowania dużej wystawy historycznej na szczeblu Chorągwi z okazji 70-lecia powstania pierwszych drużyn harcerskich w Lublinie. I tak też się stało 13 grudnia 1981
 Przypadkowa zbieżność dat z wprowadzeniem stanu wojennego w Polsce. Nikt z nas nie miał o tym pojęcia i niczego nie przewidywał. 13 Grudnia w godzinach popołudniowych nastąpiło otwarcie wystawy historycznej z udziałem przedstawicieli władz wojewódzkich i Miasta Lublin, Diecezji Lubelskiej, a na dzień 14 grudnia na godz. 10 zamówiono Mszę Świętą w kościele pw. Świętego Ducha na Krakowskim Przedmieściu, podczas której niektórzy jej uczestnicy dopiero dowiedzieli się z ust celebrującego księdza o stanie wojennym, a na godz. 16 zaplanowano krótką, okolicznościową sesję historyczną, która oczywiście już się nie mogła odbyć. r. w budynku MDK Technikum Ekonomiczno-Handlowego im. Braci Vetterów w Lublinie. </blockquote>

    <p><strong>W jaki sposób przysłużyli się lubelskiemu harcerstwu?</strong></p>
    <blockquote>– Byli pierwszymi, którzy odważyli się przywrócić lubelskiemu środowisku harcerskiemu jego prawdziwą historię poprzez organizację Jubileuszowych wystaw harcerskich w 1981 i 1986 r.; rozpoczęli pracę Chorągwianej Komisji Historycznej, która m.in. zajęła się opracowywaniem biogramów żyjących jeszcze przedwojennych harcerzy.</blockquote>

    <p><strong>Jak scharakteryzowałby ich Pan, jako ludzi?</strong></p>
    <blockquote>– To byli wspaniali ludzie, otwarci, przyjaźnie nastawieni do życia, optymistyczni, lubiący i potrafiący rozmawiać z młodzieżą. Mieli oczywiście też i swoje słabości, które skrzętnie przed wzrokiem wścibskich ukrywali, ale też nie zaprzeczali, że takowe mają jak np. palenie tytoniu
 Nabawili się tego „nałogu” podczas okupacji i na zesłaniu. Wielokrotnie, acz nieskutecznie próbowali z niego wyjść. Niestety…. Nie mieli żadnych wrogów. Co ciekawe: byli członkami TPPR-u. Tę przyjaźń polsko-radziecką nie pojmowali, jako przyjaźni pomiędzy państwami, ale między narodami. Wielokrotnie opowiadali o cierpieniach narodu radzieckiego pod panującym systemem partyjno-politycznym w okresie międzywojennym i w czasie okupacji, o gościnności i dobroci, jakich doznawali od prostych, takich jak oni zesłańców rosyjskich, upodlonych i skrzywdzonych przez rządzących. Zawsze podkreślali, że gdyby nie ich pomoc, nie przetrwaliby na zesłaniu. Im zawdzięczali swe przeżycie. Nigdy też nie skarżyli się na swój los. Przyjmowali go z godnością i starali się czynić go lepszym dla potomnych. Za to ich bardzo ceniłem.</blockquote>
</div>