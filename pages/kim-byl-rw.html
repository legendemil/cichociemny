<div class="article-text">
    <img src="img/img/sm/img11.jpg" alt="Roman Wiszniowski">
    Roman Wiszniowski urodził się 13 kwietnia 1920 roku w Stanisławowie. Tu ukończył szkołę podstawową i gimnazjum (matura w 1939 roku). Był przede wszystkim harcerzem. Całe swoje życie związał ze służbą harcerską. W różnych czasach, miejscach oraz warunkach, realizował swoje obowiązki. Najpierw jako przyboczny, później jako drużynowy i instruktor Chorągwi Stanisławowskiej. Był bardzo aktywnym harcerzem, a jednocześnie jednym z najmłodszych instruktorów. Harcerstwo było tym, co uformowało jego postawę, wpłynęło na późniejsze wybory. Pochodził z rodziny, w której mundur był tradycją. Jego bracia na przemian byli żołnierzami lub kolejarzami. Paradoksalnym może wydawać się fakt, że w trakcie walki w Polsce trafił do oddziału, gdzie nie miał własnego munduru.
</div>